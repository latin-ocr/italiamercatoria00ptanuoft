-44-

vere dehet dicto Iohanni Bank easdem merces supradictas. Et
idcirco remittimus nos supranominati sex arbitri compositores
prefatum Iohannem Bank ad repetendum predictas merces
et hona sua aut pecuniam pro hiis a memorato Michaele
Iohannis in Venetiis iuxta tenorem instrumenti et sententiam
arbitrorum Venetiis pronuntiatam et iuxta etiam propriam con-
sessionem Anthonii Iohannis supradicti coram nobis factam.

Hucusque est tenor verborum articuli supradicti precise ita in
sententia ex teutonico huc translatus, prout in prefata pronun· ,
tiationis sententia continetur, que sententia coram nobis, con-
sulibus civitatis Cracoviensis‚ lecta est et ab utraque partium
predictarum assumpta, sub pena supranotata firmiter obser-
vanda, in omnibus suis clausulis, articulis atque punctis.

Recognoscimus preterea nos prenotati consules publice per
presentes, quod venientes ad nostram presentiam consularem
honesti viri Anthonius Iohannis de Florentia, supparius supra-
dictus et Raynaldus familiaris eius, recognoverunt et confessi
sunt voluntarie coram nobis, quod merces et bona in vario
et cremesi iuxta continentiam instrumenti de Venetiis sunt
Iohannis Bank de XVratislavia in et suis expensis et periculis
Venetias transmissa per Henselinum de Rosa, familiarem pre-
dicti Anthonii supparii, et specialiter ipse Anthonius recognovit
et confessus est, se nunquam pro eisdem bonis et mercantiis
scripsisse fratri suo Michaeli, quod eedem mercantie sue es-
sent vel ad se pertinerent, et etiam, quod nunquam fuit de man-
dato et voluntate sua, quod eadem bona et mercantie predicte
scripte sunt Venetiis in domo Teutonicorum pro bonis ipsius
Anthonii Iohannis.

Preterea Reynaldus familiaris predicti Anthonii recognovit
ibidem coram nobis in consulatu, quod ipse scripsit quandam
litteram italicam de manu sua et omnia contenta in eadem littera
constanter confitebatur, cuius littere tenor, iuxta quod idem Rey-
naldus in presentia prefati Anthonii Iohannis et sex arbitrorum
supranominatorum in sessione nostra consulari transtulit more
suo loquendi, de verbo ad verbum sequitur et est tal-is:

Sequitur nr. 50.

 

