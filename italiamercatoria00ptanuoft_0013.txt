INTRODUCTIO

Iam temporibus, quibus Christi doctrina in Polonia cognosci
et divulgari coeperat, consuetudine quadam et societate Poloni cum
Italis coniungebantur; ex Italia euim migrant in Poloniam primi
episcopi et monachi. Quae tamen chronicorum scriptores de Italis,
magno numero iam antiquissimis temporibus in Lithuaniam mi-
grantibus, de nominis Lithuania origine ab Italia, Romowe a
Roma, Libawa a Libone, colonorum duce, repetenda narrant, inepto
imitandi studio narrationum, quas Livius de Aenea Troianisque
in Italiam venientibus profert, inventa sunt. ¹ Cum episcopis clerus
omnis generis, famuli familiaresque veniunt, brevi postea coloni
etiam et fabri varii, qui advenae nostrae terrae fossilium gravi-
tatem pretiumque cognoscunt et una cum Germanis, rei metallicae
peritis, primi sunt fossores in Polonia. Ad rem lianc tamen iu—
vestigandam desunt plures fontes.

Gravioris momenti rationes, ad mercaturam inter Poloniam et
Italiam spectantes, posterioribus temporibus incipiuntur. Curiae
apostolicae iussu visitant urbes et gentes Polonas magistratus, col-
lectores nominati‚ a quibus pecuniae hic collectae aut in curiam

Romanam mittebantur aut Venetias vel Brugas, ubi medio aevo

¹ Stryjkowski‚ Kojalowicz, Guagninus, quorum scriptorum narrationes
saeculo XVI exeunte inventas sequitur de Daugnon, Gli Italiani in polonia
dal 1x secolo al xvm, vol. I, 1905, vol. 11, 1907.

