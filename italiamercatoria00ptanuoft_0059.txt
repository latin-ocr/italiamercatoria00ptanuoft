— 31 —-

inviti solverunt. Asseveratur etiam ipsos rationem et com-
potum suum, ut administrata per eos omnibus essent nota,
summa curn instantia revideri petiisse et adhuc non potuisse
petita iuxta eorum desiderium optinere. Nec tacetur, ipsos ob
pestem, que priori anno eorum officii regnum vestrum et alia
loca finitima miserabiliter infecerat, fuisse maximis danmis af-
fectos, nec eis deinde secundum factas pactiones esse de debito
satisfactum, sed non humane secum in solutione gestum esse,
cum ad id solvendum non sint obnoxii, hi quidem cives no-
stri, si vera nobis referuntur, in tantum artantur, quod, si Ve-
stra Serenitas eorum non miserebitur nec providerit (5), ipsos, ut
promissum extitit, cum iustitia tractari, non libenter sed inviti
cogentes famam pariter et honorem amittere, nec poterunt eo-
rum fratribus et sociis aliisque mercatoribus satisfacere, quibus
pro mercantiis et habitis denariis sunt obli[ga]ti, dictas zuppas ¹
reformandi causa et pro solutionibus Serenitati V estre factis
ultra debitum eius, quod vere facere tenebantur. Ex quibus qui—
dem rebus luce clarius comprehenditur, non solum ipsos offi-
ciales vestros, sed etiam alios cives nostros, qui suas mercan-
tias ac nummos illis crediderunt, nisi Vestra Sublimitas bonitate
sua provideat et occurrat, non mediocribus damnis affici debere.
Quas ob res sepedictos cives nostros Serenissime Maiestati
Vestre, que quidem ad res iustas peragendas prompta semper
est atque parata, de novo nostro toto mentis affectu commendat,
magnum in modurn oranS, ut, cum regni dignitas atque decus
in administranda iustitia servandisque legibus conservetur, Se-
renitatis Vestre mansuetudo dignetur in singularissimam no-
stram gratiam ipsis nostris civibus regiis officialibus promissa
iuxta firmatas conventiones in omnibus observari facere. Ni—
chil est enirn regi gloriosius nec fidelibus suis gratius quam
administrate iustitie predicatio, que sine dubio bonos viros ad
virtutes allicit² malosque deterret. Datum Florentie die 7 men-
sis Februarii 1426.³

Florentiae, Archivio di Stato‚ Signoria‚ Missive 1³ Cancelleria, 30,
c. 108v-11o.

¹ ΑΜΒ. iubas. 2MS. allicet ³ Secundum calendarium Florentinum.

